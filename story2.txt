धोंडू धोबी आनि रायू

धोंडू धोबीगले मात्यारि आशिले वस्त्रांचे वज्जें
रानान्तु चम्कत वत्तशिलो पऴय्तचि ज़ाडांचेरि आशिल् आम्बे।
आशिलीं सोप्न दोऴ्यान्तु, पाय न्हये दिकाने व्हर्तशिले, 
गोम्टे एक पद म्हण्त वत्तशिलो न्हये दिकाने।

चम्कता चम्कता मात्याराशिले वज्जाचे भार वाड्लें
 सृर्याचे तापाने हूम न्हये वारि व्हांव्चा लाग्लें
हाथ वाण्टय्ले, पाय दुक्ले, प्हाटि रड्तशिलि
" पूरो, पूरो, अऔआत्त चिक्के बय्स!" अश्शि धोंडूक सांग्तशिलि।

वग्गि वग्गि पांव्चे आशिले ताका अंवसर
वस्तरं उम्बोऴ्नु हाड्का वग्गि, बोस्चे नाशिलें अवसर
रानान्तु आशिलि एकि शांति, निःशब्द आशिले वातावरण
खंयि पुणि आय्कताले प्राण्यांगलें परस्पर सम्भाषण।

तावेऴिचि धूर थाव्नु शब्दु पऴो धोंडूगले कानारि
टाकुक् टुकुक् टाकुक् टुकुक् - कोण बा आय्ल्या घोड्यारि? विचारु आय्लो मनाक
धोंडू राब्लो थयींचि, घोडो ताल्यागि आय्लौ
एकु मनुषु - , गम्भीर आनि तेजस्वि - घोड्याचेरि बशिल आशिलो।

"वाट चुक्क्लीं आम्मि, चिके सहायु कर्त वे?" म्हणालो।
रान्नान्थाव्नु भाय्र वच्चे कश्शि म्हुणु साङ्ग - ॠणि ज़ात्लो हांव तुगलो।"
धोंडूक म्हऴ्ऴे तान्ने - विनम्र आश्शिलो ताग लो ताऴो।
"हो! ज़ाय्द, येयाति!" म्हण्तचि धोंडू मुखारि वचूलो।

थोडे वेऴा भित्तरि धोंडूने वाट दाकय्लि
सन्तोषाने धोंडू चेरि मनुषागलि दृष्टि पऴ्ऴि
" नाव कस्ले तुगले? कस्ले तुगलें काम?
हांव हांगाचो रायु! सांग! खंयि तूगले धाम?"

उत्तर दिल्लेतान्ने- "धोंडू मगले नाव, एकु गरीबु धोबी हांव।
रायानो! रान्नाचे भाय्ले दिकान्ने आस्स मगल गांव”।
धोंडू आय्कता रायाने उदार मन कोर्नु सांग्तना-
"धोंडू! ज़ाय ते नीम्गि! स्वीकारास्स माक्का तुगली प्रार्थना!"

मात्यारि आशिल् वज्ज्याचे भारु सोणु कस्ले सुचनि ताका.....
तो म्हऴालो," रायानो! मगली ही पोट्लि न्हयेलागि व्होर्नु दीयाति माक्का!"
रायु इद्रारि आशिलो ज़ाल्यारि धोंडूगले दृष्टिकोण आश्शिल सानु।
सोप्नांक साकार कोर्येशिलें, कर्नाशि कस्लो अनुमानु।

देवु केद्ना आस्ता आम्गेल इद्रारि
उच्च विचार कोर्का आम्मि देवागल मुखारि।
शुल्लक इच्छा दवर्ल्यारि दिव्य शक्ति वत्ता विप्हल
दिव्य शक्ति घेव्नु कोर्येद आम्गेले जीवन आम्मि उज्ज्वल!

बालभक्तु ध्रुवागले घेंव्या उदाहरण
बाप्सुगले पायारि बोश्चे आशिले ध्यानाचे कारण।
ध्यान कर्ता कर्ता विष्णुगलें, निम्गिले तान्ने शाश्वत स्थान
नक्षत्र ज़ाव्नु आस्स नभान्तु, लोक कर्ताति तागले गुणगान!

देवाल्यागि श्री खतिरि प्रार्थना केल्यारि मेऴ्तले आम्का शुद्ध ज्ञान
ताज सांगाति आनन्दु, आरोग्य, सम्पत्ति, प्रीति, धैर्य आनी सम्मान!
आम्गेले आनि दुस्र्यांगले कोर्येद आम्मि वृद्धि!
जीवनान्तु  आम्गेले येत्ली शांति आनि समृद्धि